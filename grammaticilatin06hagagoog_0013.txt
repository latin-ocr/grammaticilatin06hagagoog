PRAEFATIO.

———--

Pauca sunt, quae huic volumini praefanda habe0, eaque unice
fere spectant ad libros XVII et XVIII, Prisciani minoris nomine
olim a reliquorum sedecim librorum corpore,'quod Prisciani maioris
nomen prae se ferebat, vulgo segregatos et plerumque singillatim
descriptos quamvis enim de adiumentis, quibus in recensendis his
libris usus sum, in prioris voluminis praefatione disseruerim, inter
ipsum recensendi atque emendandi laborem observationum aliquod
corollarium mihi subnatum est, <alius alteram partem, quae singulas
quasdam res ad voluminis fere prioris argumentum pertinentes spec-
tat, in addendorum corrigendorumque farraginem conieci, alteram
hic xcomponere malo.

Ac primum quod ad ipsius Prisciani opus attinet, libri illi
XIII—XVI doctrinam de partibus orationis per libros XII priores
usque ad pronomen deductam, pronomine absolut0, praepositio·
nibus, adverbiis, interiectionibus, coniunctionibus additis perficiunt,
libri XVII et XVIII peculiarem exponunt materiam ‘de ordinatione
sive constructione dictionum, quam Graeci σύνταξιν vocant' (lib.
XVII ἓ 1). qua in materia tractanda quam arte ad Apollonii de
syntaxi libros sese applicarit Priscianus, quamvis ‚‘si quid etiam ex
aliis vel ex se ipso congruum invenerit, non recusarit interponerc'
et ipse confitetur l. cummaxime l. et inter omnes constat (v. modo
adn. meam ad ipsum h. 1.). Apollonii vestigia per librum decimum
septimum assiduo fere persequi licet, rariora sunt in parte priore
libri octavi decimi, cuius argumentum in ipso libri limine exponit
Priscianus, eiusdem vero libri pars posterior a doctrina ad usum sese
convertens nil nisi farraginem exemplorum exhibet, Graecorum sci-
licet et Romanorum constructiones, ut ita hoc verbo uti liceat, inter
se comparatas illustrantium. quam extremam operis sui partem ipse
‘Atticismos, quibus Romani quoque utuntur' nominat lib. XVIII
ἓ 50. ad quos cum in anterioribus quoque spectarit (v. ξ 99 cum ἢ
sqq. 122 cum sqq.), data tamen opera ξ 157 demum incipit ‘multos
et diversos usus ab auctoribus utriusque linguae colligere omnium

Γ

