x PRAEFATIO

toph. Pluti v. 236 (cf. etiam Spengelium Varr..p. 629) dicit, omnes
locos ex Aristophanis Pluto Nubibusque petitos, quos Putschius non
exhibeat, in Aldina, quae vett. scil. edd. in his sequitur, ortos
esse ‘e mala sedulitate alicuius forsan lacunas explere studentis’‚ id ,
ita equidem augere ausim, ut contendam omnes locos, quos equidem
in ed. mea non in verborum ordinem receperim, exceptis fortasse
illis duobus, tali interpolationi originem debere. Putschii vero me-
rita inde augentur, quod per extremam hanc lib⁸ri XVIII partem
primus veterum librorum lectionem ad collationem imprimis cod.
Scaligerani instauratam scdulo protulit. ipsum Priscianum, cuius
ordinem apospasmatio illo minoribusque quibusdam emblematis in·
sertis per hanc etiam operis partem passim turbatum esse vidimus,
per ‘Atticismos' ubivis plene servatum esse non contenderim: ex-
ciderunt certe aliquotiens exempla praesertim Graeca, neque desunt
exempla talium lacunarum manifesta, quamvis in iis significandis
paulo nimis sedulitati Prisciani confisus esse videatur SpengeliuS, vir
ceterum, id quod omnes sciunt, de tota hacparte recensenda et
emendanda ultra laudes meas meritus, ad singulas usus varietates
a Prisciano propositas singula quaerens exempla. id quod ab auctore
non tam anxie servatum esse multi loci Latini ostendere possunt,
qui talibus dubitationibus vix ansam praebent, quamvis nec ipsi
plenam exemploium tabulam variis usibus in lemmate propositis
congruentem contineant.

’ Equidem cod. R et una cum eo inde a lib. XVIII ἓ 92 cod. V
potissimum secutus archetypi imaginem restituere conatus sum, a
quo omnes libri nostri pendent. qua in re arlibrario cod. R, fidis-
simo eo usque comite, lib. XVIII ξ 279 destitutus sum, cum is in
voc. ‘genetivo’ desineret: suscepit eius provinciam al. m. usque ad
οἰκειοτάτων ξ 2883 extrema vero addidit manus correctoris r, quae
Graeca multa omisit. his codicibus qui praeterea accederent quodque
eorum pretium esset statuendum satis olim exposui: hic addendum
est collationem Scaligeranam (C), quae ab editore Oxoniensi‚ quem
x litera signavi, publici iuris facta est, iis tantum locis testatam
esse, ubi mentio eius iniecta est3 ipsa vcro haec collatio saepe non
tam lectiones libri ipsius veteris ac satis boni continet, praeter quem
passim a.(lius) c.(odex) consultus est, quam ea, quae ex his lectio-
nibus ipse Scaliger procudit3 Scaligeranis hisce emendationes egre-
gias inesse non est quod moneam: aliquotiens igitur, ubi res mani-

festa erat, ipsius Scaligeri nomen pro C apposui.
Multo plenior sane codicis Ο est collatio a Presselio confecta

et in universum satis fidam certe libri ms. reddit imaginem: ‚non
omnes tamen res eadem attentione amplexus est PresseliuS, veluti
in Graecis locos Homericos, in Latinis orthographiae discrepantias

 

