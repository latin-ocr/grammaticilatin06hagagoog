PRAEFATIO HENRICI KEILII

——0

Quoniam Martinus Hertzius, vir amicissimus , operam suain in
Prisciano conlocatam, quae mihi in hoe labore gratissima fuit, duo·
deviginti institutionum libris contineri voluit, reliqui libri, qui qui-
dem granimatici generis sunt, ne in nova editione desiderarentur,
meum studium necessario requirebant, tametsi minus paratum ad
illud negotium praeter opinionem mihi oblatum me esse videbam.
olim enim, eum manu scriptos libros Latinorum grammaticorum ex-
cutiebam, Prisciani codices tam quam a me alienos, propterea quod
eos omnes ab IIertzio susceptos esse existimabam, negleiteram.
postea ver0, cum minores libros ab illo praetermissos esse audirem,
utrumque nostrum idoneo emendationis apparatu destitutum esse sero
intellexi. itaque, ne meus error gravius detrimentum nostro operi
adferret, renovatis studiis ea quae antea omissa erant adicienda esse
statui. et feliciter accidit ut tres bibliothecae, quas eo consilio adii,
Parisina, LeidensiS, Guelferbytana, satis amplam copiam·bonorum
librorum praestarent. qua re quamquam sortasse rectius quaedam
instituissem et alios codices ad emendationem adhibuissem, si ab
initio in hos libros studium meum convertissem, tamen his quibus
usus sum novam recensionem ita munitam esse confido, ut vix quie-
quam novi ex melioribus libris addi possit.

'Pres igitur libros ad Symmachum scriptos de figuris nume-
rorum et de metris Terentii et de praeexercitamentis
rhetoricis saepius quam reliquos post octavum saeculum descriptos
esse inveni. nam eum duodeviginti institutionum libros ita olim
divisos esse animadverterit'IlertziuS, ut septimus decimus et octavus
decimus, qui sunt de ordinatione et constructione dictionum, a reli-
quis sedecim segregarentur, una eum duobus de constructione libris
et hi tres ad Symmachum scripti et carmen de ponderibus et Rufini
commentarius de metris Terentii poni solebant3 rarius unum et alte-
rum separatim scripserunt librarii. omnes autem codices ita inter
se consentiunt, ut communem sontem, quo omnes hi libri quos dixi

ex antiquiore aetate propagati sunt, sine magna diversitate scripturae
25*

