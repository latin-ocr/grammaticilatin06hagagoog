392 , ‚PRAEFATIO

omittere aut multis erroribus eorrumpere. itaque ex iis libris, quibus
usus sum, unus V omnia quae Graece scripta sunt servavit. ad cu-
ius fidem proxime accedit A, in' quo breviora non sine multis erro—
ribus quidem, sed ita tamen ut nihil omitteretur, descripta sunt3 in
duobus longioribus fragmentis p. 1317 et 1350 prima vocabula po-

sita, reliqua omissa sunt. in R, qui codex Prisciani verba accura· ’
. tius quam reliqui libri expressit, e Graecis vocabulis paucae fere

litterae pictae sunt, defectu ita super versum indicato ‘deest grae-
cum’. denique BPS omnia fere quae Graece scripta erant omittunt.

Ex iis libris, quorum integram scripturae discrepantiam non
habui, maxime memorabiles sunt duo, Monacensis 280 et Er·
langensis 301. de Monacensi codice, quem descripsit Hertzius
· praef. Priscian. 1 p. XXII, cum Guilelmum Christium per litteras
interrogavissem et ab eo petivissem ut maxime, de Didymi verbis
p. 1350 citatis, quae unius V auctoritate nitebantur, me certiorem
faceret, illa quidem sua manu transscripta comiter ad me misit, in
reliquis locis ne ex hoc quidem meliora, quam quae in aliis libris
extarent, peti posse testatus est. qua re in illo loco quem dixi
scripturae discrepantiam adposui, quamquam praeter unum supple·
mentum, quod olim ,inde ediderat Spengelius in Varr. de ling. Lat.
p. 171, nihil novi attulit. Erlangensis autem codex propter Cice-
ronis de oratore libros in primis laudatus, quem inter codices Cice·
ronianos recensuit Halmius (zur Handsehriftcnkunde der Ciceroni·
schen Schriften, Monachii 1850) p. 3, unum Prisciani librum de
figuris numerorum decimo saeculo scriptum continet, f. 147 —- 150
Priscianus ‚arammaticus Symmacho — et similia. De fiquris numerorum
liber sinqularis Prisciani yrammatici Caesariensis explicit. venerando ab·
bate Gerberto philosophante suus placens Ayrardus scripsit. eum quoque
Graeca vocabula plena quidem exhibere, sed non diversa a Leidensi
et Monacensi libro, cognovi ex iis, quac a me interrogatus ea de
re liberaliter rescripsit vir illustrissimus Doederleinius. practerea
bis in Graecis vocabulis adscripsi testimonium codicis Parisini 7504,
qui una cum maiore opere Prisciani hos libros decimo saeculo scrip-
tos continet, et item bis codicis Leidensis Vossiani 34. 4, in quo
post Terentii fabulas initium libri de metris Terentii saeculo decimo
scriptum extat. ceterum in ea cognatione omnium librorum, quam
dixi, inutile esse putavi operosa diligentia quidquid librarii pecca-
verunt memoriae prodere, sed eam rationem secutus sum, ut, siquid

in uno libro vel omissum vel prave scriptum esset, quod integrum - .

extaret in reliquis, non accurate unius cuiusque librarii neglegen—
tiam indicarem, in iis tantum, quae ex antiquioribus scriptoribus
adscripta essent vel propter rerum gravitatem maiorem euram desi-
derarent, quidquid libri exhiberent, proponerem.

