‚ rnsssrxrio 397

de ponderibus et tres libri ad Symmachum, haec igitur* decimo sae-
culo scripta sunt. nam de quattuor schedis 105-108, quas tum
cum codicem tractabam antiquiori parti a me tributas esse vide0,
‚dubito nunc an potius ad posteriorem pertineant, siquidem Rufini
librum cum Eutychis libro in codicibus coniungi non memini. hunc
igitur codicem accurate scriptum ita secutus sum, ut eius auctorita·
tem non relinquerem nisi in iis quae aperte corrupta vel manca essent.
quamquam enim eius scripturam in non nullis locis aliorum codicum
auctoritate emendari vel suppleri potuisse concede, tamen maiorem
curam huic libello inpendere nolui, praesertim cum de illis, quae
in editis exemplaribus mutata sunt, omnes codices consentire viderem.
itaque hoc uno duce contentus ex editis exemplaribuS, e quibus praeter
principem editionem adhibui Ascensianam et Aldinam, ea quae vel
recte emendata vel digna esse memoria videbantur adnotavi. prae—
terea in iis quae ex Terentii et Sallustii libris adscripta sunt p. 1317,
in quibus paullo certiorem et ampliorem codicum memoriam deside—
rari posse intellegebam, integram discrepantiam duorum codicum
Parisinorum 7559 ct 7560 adposui, quorum librorum superior saeculo
decimo scriptus Uest, posterior undecimo. .
Sequitur ut de partitionibus duodecim versuum Aenei-
dos dicatur. in quo libro Priscianus vetus institutum Graecorum
grammaticorum imitatus est, quod olim μερισμόν, postea vulgo ἐπι-
μερισμόν dictum esse docuit Lehrsius post Herodiani scripta tria a
sc edita p. 416 sqq. solebant enim illi eos qui ipsorum disciplinae
traditi erant ita exercere, ut proposito aliquo versu vel sententia
scriptoris per interrogationem et responsionem cum de scansione
versus tum de singulis vocabulis eius versus vel sentcntiae praeci·
perent et qui essent pedes versus, quae partes orationis, quid unius
cuiusque partis proprium esset, quid accideret, et siquid aliud per
talem occasionem non incommode se praeberet, ex discipulis quae-
rerent. satis antiquo autem tempore eam consuetudinem increbuisse
ex iis adparet, quibus Sextus Empiricus adv. gramm. l 7 sqq.
totum hoc genus accurate descripsit, cuius verba adscripsit Lehrsius
p. 424. sed postquam diu in scholis grammaticorum haec docendi
ratio exercitata cst, litteris haec mandare ct libros scribere coepe-
runt, quorum alios plane illam exercitationem scholasticam expres-
sisse probabile est, alii ea praccepta, quae huic rei utilia esse vi-
debantur, breviter conposuerunt. hinc·nati sunt libri extrema aetate
scripti et ordine litterarum congesti, qui nunc ἐπιμερισμῶυ nomine
inscripti feruntur. hunc igitur Graecorum morem imitatus est Pris-
cianus. atque ut illi in' instituto suo ab Homero proficisci solebant,·
ita Latinus grammaticus non poterat non a Vergilio, in quo omnis
scholarum institutio versabatur, materiem partitionum suarum petere.

