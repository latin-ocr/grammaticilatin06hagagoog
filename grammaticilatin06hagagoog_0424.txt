400 PRAEFATIO

primum in principe editione editus erat, talis ab omnibus, qui ante
Lindemannum hunc librum ediderunt, repetitus est. atque in‘Aldina
quoque editione: ad quam parandam Donatus Veronensis, qui illi
editioni praefuit, vetusto codice se usum esse scribit, quamvis multa
correcta sint, tamen universa libri forma paucis locis mutata est.
Lindemannus autem duos codices Leidenses usurpavit, alterum
Vossianum 33. 4, alterum item Vossianum 36 sol. saeculo decimo
scriptum, in quo post duodeviginti institutionum libros hic libellus
legitur. e quibus libris cum prior, ut ante dictum est, non satis
certae fidei sit, alter vero multo maiorem praebeat neglegentiam et
temeritatem, non potuit is, qui his se totum addixisset, multum·
proficere. atque haud scio an omissis omnibus t'ere, quae in illis
deesse vidit, plura corruperit quam correxerit. sed in altero Vos-
siano, quem R dixit Lindemannus‚ multa quasi cuiusdam commen·
tarii instar in ipsam continuitatem verborum recepta sunt, quae ille
scholiorum loco in finem libri reiecit. ex his pauca, quae L littera.
indicata sunt, Lindemanno auctore in meam adnotationem transscripsi,
idemque 'signum paucis eius libri scripturis ipsis quoque a Lindemanno
petitis adposui. Lindemanni editionem postea repetivit Krehlius,
qui in priore parte libri etiam Monacensi aliquo codice vel fragmentO,
ut ipse-scribit, collationis Monacensis usus est.

. Denique adieci libellum de accentibus, qui Prisciani nomine
inscriptus fertur, quamquam eum non esse a Prisciano scriptum non
puto longa disputatione confirmandum csse. nam non solum omne
dicendi genus ab hoc grammatico prorsus alienum, ne dicam rude et

scripsi. ‘In Germania multa monasteria sunt bibliothecis librorum Latinorum re-
ferta: quae res spem mihi attulit, aliquos librorum Ciceronis, Varronis, Livii alio·
rumque doctissimorum virorum, qui extincti penitus esse videntur, in lucem ven-
turos, si accurata investigatio adhiberetur. nam cum his proximis dicbus ex com-
posito, fama bibliothecae allecti, una cum Poggio atque Bartholomaco Montepul·
ciano ad oppidum S. Galli devenissemus, bibliothecam ingressi Iasonis Argonau-
ticon a C. Valerio Flacco editum carminibus luculentis atque gravibus a maiestate
metrica minime abhorrentibus invenimus: deinde argumenta quaedam soluta ora-
tione confecta super aliquot Ciceronis orationibus, ex quibus multi causarum ritus
multaeque veteris instituti puritates aperte cognosci possunt. repertus est etiam
liber quidam volumine parvus, magnitudine autem eloquentiae prudentiaeque ex-
cellentissimus, Lactantius scilicet de utroque homine, nbi plane refellit sensa
eorum, qui humanam conditionem belluarum statu humiliorem deiectioremque
asseverant. inter quos Vitruvius de architectura atque Priscianus grammaticus
quaedam Virgilii earmina commentans inventi sunt. erat praeterea in illa biblio·
theca liber quidam ex corticibus arborum: qui cortices Latino sermone libri vo·
cantur, unde, quemadmodum apud Hieronymum est, libri suum nomen adepti
sunt. is quamquam non admodum bonarum scripturarum rcfcrtsss plenusque esset,
tamen propter illam sanctam incorruptamque vetustatem summa cum devotione
complexus sum. horum quidem omnium librorum exempla habemus'.

